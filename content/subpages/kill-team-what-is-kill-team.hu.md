---
title: Mi az a Kill Team?
hide-title: true
slug: what-is-kill-team
order: 1
game: kill-team
content_blocks:
  - type: hero_block
    content: >-
      ### Mi az a Kill Team?

      A **Kill Team** egy **skirmish wargame** a **Warhammer 40,000 univerzumban**, ahol a játékosok kis létszámú, specializált osztagokat irányítanak egyedi képességekkel rendelkező csapattagokkal. A játék a taktikai küzdelemre és az egyes egységek irányítására összpontosít a nagy léptékű csaták helyett. **Több mint 30 különböző frakció** közül választhatsz, mindegyik saját egyedi játékstílussal, így minden játék új és izgalmas élményt nyújt.
  - type: gallery_block
    gallery: what-is-kill-team-gallery
  - type: text_block
    style: normal
    content: >-
      ### A játékról általánosan

      - A Kill Team egy mély és összetett stratégiai játék, ahol fontos a taktikai tervezés, a terep lehetőségeinek kihasználása és a harctér átlátása. Minden döntésed befolyásolja a csata kimenetelét.

      - Bár a harc kimenetelét kockadobások befolyásolják, a játékos képességei a meghatározó tényezők. A siker kulcsa a kockázatok okos kezelése, a prioritások felállítása és a stratégia folyamatos újragondolása.

      - Egy meccs általában 1,5-2,5 óra hosszú, az időtartam a tapasztalatságodtól és a csapatod szabályainak, képességeinek ismeretétől függ.

      - Felváltva aktiváljátok a csapattagjaitokat, így minimális a várakozási idő és folyamatos az akció.

      - A csapatod 5-14 egységből áll, élén egy vezetővel (leader). Minden csapattagnak egyedi képességei és szerepei vannak, míg a frakciód különleges taktikai előnyöket biztosít speciális képességek (ploy-ok) és felszerelések formájában.

      - A játék előtti döntések kulcsfontosságúak - a frakciód listájából építed fel a csapatod, kiválasztva az operatívokat, fegyverzetüket és felszerelésüket az ellenfél frakciója, a küldetés céljai és a harctéri terep alapján.

      - A győzelemhez több fronton kell helytállnod: kulcspozíciók megszerzése, titkos küldetések teljesítése és az ellenséges operatívok semlegesítése - mindezt úgy, hogy közben megakadályozd az ellenfeled ugyanebben.

      - A játék folyamatosan fejlődik: új csapatok érkeznek és negyedéves egyensúlyi frissítések (balance updates) biztosítják, hogy minden frakció versenyképes maradjon.
---
