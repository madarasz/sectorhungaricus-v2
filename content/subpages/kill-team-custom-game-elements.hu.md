---
title: Saját kellékek készítése
hide-title: false
slug: custom-game-elements
order: 3
game: kill-team
content_blocks:
  - type: two_column_block
    block_title: Saját kellékek készítése
    left_content: >-
      ### Egyedi figurák

      Szeretjük az konvertált és a 3D nyomtatott alternatív modelleket, szóval engedd szabadjára a fantáziád! Még az sem számít, ha a fajok különbözőek. A fontos dolgok a következők:

      - A talp mérete rendkívül fontos a Kill Teamben. Mindig ellenőrizd az adatkártyákat, hogy melyik méretet kell használnod.

      - Az ellenfeled meg tudja különböztetni, hogy melyik csapattag melyik. (pl. a kommunikációs egység rádióval könnyen azonosítható)

      - A figurán lévő fegyvereknek nem kell megegyezniük az aktuális felszereléseddel (WYSIWYG nem szükséges). Csak tájékoztasd az ellenfeledet róla a meccs előtt.

      - Az konvertált modell mérete és sziluettje hasonló legyen az eredetihez. (pl. ne használj egy kicsi grotot egy hatalmas zászlóval rendelkező űrgárdista helyett)

      - Versenyek előtt mindig kérd az szervező jóváhagyását. (általában rendben vagy, ha az általános méret és a talp mérete megfelelő)
    right_content: >-
      ### Jelölők és tokenek

      A *Hivestorm* doboz tartalmazza a legújabb, harmadik kiadású általános tokeneket. Az új csapatdobozok csapatspecifikus tokeneket tartalmaznak. Amíg az ellenfeled megérti, mit jelentenek, bármilyen hasonló megoldást használhatsz:

      - Hivatalos tokenek az előző, második kiadásból

      - Érmék, karton, vagy karton érméhez ragasztva

      - 3D nyomtatott parancs tokenek

      - Egyedi lézervágott/préselt/fa tokenek Etsyről
    hide_title: true
  - type: text_block
    style: bordered
    content: >-
      ### Terep

      Az általunk ajánlott boltok és klubok rendelkeznek terepekkel, amiket használhatsz. Valószínűleg kell fizetned egy kis asztalbérleti díjat, de ez a legegyszerűbb és legolcsóbb lehetőséged.


      A hivatalos terep drága (~30e Ft), de nagyon szép és részletes. A közösség térképcsomagokat is készít ezekhez, így "kiegyensúlyozott és fair" elrendezéseket kapsz. A legnépszerűbbek:


      - **Volkus** (a *Hivestorm* dobozban) a legújabb népszerű terep

      - **Octarius**

      - **Gallowdark** (gyakran "Into the Dark" vagy "ItD" néven is említik) - Ez a terep kiegészítő "zsúfolt környezet" szabályokat használ. Több nagy doboz is tartalmazta két csapattal együtt. Úgy is beszerezheted, ha veszel egy fél doboz *WH40k Boarding Actions* terepet.

      - **Tomb World** - Hamarosan érkezik, nem ismerjük a részleteket, de biztos menő lesz!


      Az MDF vagy karton terep szintén jó opció feleannyi árért (10-15e Ft), bár kevésbé részletes. Nézd meg a TTCombat vagy Battle Systems kínálatát! A TTCombat Raised District-je nagyon hasonlít a Volkushoz, az Orc Mega Bunker pedig az Octariusra emlékeztet.


      Készíthetsz saját terepet is kis dobozokból, kartonból, játék épületekből, üdítős dobozokból, stb. A Kill Team sokkal több terepet használ, mint a nagyobb léptékű wargamek. A részletes zugok, beszögellések az elemeken további fedezéket biztosítanak. Ajánlott összeállítás:

      - 2-4 nagy épület vagy rom

      - 2-4 kisebb tereptárgy (pl. omladozó falak, csövek, konténerek)

      - Elszórt kisebb elemek (pl. barikádok, hordók, ládák)


      Lehetséges a terep 3D nyomtatása is, de hacsak nem saját nyomtatód van, valószínűleg ugyanolyan drága lesz, mint egy hivatalos készlet megvásárlása.
  - type: text_block
    style: normal
    content: >-
      ### Adatkártyák, küldetés- és felszereléskártyák, szabálykönyv

      A hivatalos, nyomtatott Games Workshop termékekkel a probléma az, hogy a negyedéves frissítésekkel egyes részek elavulttá válnak. Nézd meg az **Hasznos linkek** részt, ahol naprakész, nyomtatható kártyákat és a legújabb szabályokat tartalmazó weboldalakat találsz.
---
