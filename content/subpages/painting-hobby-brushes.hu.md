---
title: Ecsetek
hide-title: false
slug: brushes
order: 2
game: painting-hobby
content_blocks:
  - type: text_block
    style: normal
    content: >-
      #### Méret

      A legfontosabb méretek, amikre valószínűleg szükséged lesz: **0**, **1** és **2**. Léteznek ezeknél kisebb ecsetek is (**00** és **000**), de alapvetően nem javasoljuk őket. A finom részletek kidolgozásához ugyanis tűhegyes ecsetvégre van szükség, nem pedig apró ecsetre. A túl kicsi ecsetek szinte semmi festéket nem tartanak meg, így az megszárad a szálakon, még mielőtt a modellhez érne.


      A „sebészi” pontosságot igénylő feladatokhoz, mint a szemek festése vagy a purity seal firkálmányai, sokszor jobban jársz egy fogvájóval vagy egy ultra-finom tustollal.


      #### Alapanyag

      **Szintetikus ecsetek**: Olcsók és tökéletesek kezdők számára. Fontos azonban tudni, hogy a műanyag szálak idővel elveszítik az alakjukat (gyakran visszahajlik a hegyük), így egy idő után cserélni kell őket. A hazai kínálatból a Munkácsy márkát ajánljuk: kedvező áron kínálnak megbízható minőséget.


      **Kolinsky nyestszőr (Sable)**: A hobbi „aranystandardjának” számítanak. Ezek a természetes szőrből készült ecsetek egyedülálló rugalmassággal rendelkeznek, így a szálak minden mozdulat után tökéletes hegybe ugranak vissza. Nagyobb „hassal” (az ecsetfej középső része) rendelkeznek, amely több festéket és nedvességet tárol, így hosszabb és egyenletesebb vonásokat tesz lehetővé. 
  - type: text_block
    style: bordered
    content: "**FONTOS**: Soha ne használj drága ecseteket wash-okhoz, one-coat
      festékekhez vagy fém színekhez! Ezeknek a festékeknek a pigmentjei és
      vegyszerei maradandóan károsíthatják a természetes szőrt. Ilyenkor mindig
      válts szintetikus ecsetre!"
---
